การหย่า ขั้นตอนตามกฎหมาย
เมื่อ แต่งงานแล้ว บางคนก็มีครอบครัวที่มีความสุข บางคนก็ประสบปัญหา และหากต้องการหย่าจะต้องทำอย่างไร การหย่าอาจจะเกิดจากดำริของฝ่ายใดฝ่ายหนึ่งหรือจากการตกลงร่วมกันของทั้งสอง ฝ่ายก็ได้ โดยอาจจะเป็นการแยกกันอยู่ก่อนซึ่งมีสองแบบด้วยกันคือ

La separation de fait. การแยกกันโดยงดกิจกรรมร่วมกัน ซึ่งทั้งสองฝ่ายจะตกลงร่วมกันว่าเป็นช่วงทดลองแยกกันอยู่ เพื่อให้ทั้งสองฝ่ายสามารถใคร่ครวญถึงชีวิตร่วมในอนาคต ทั้งสองฝ่ายยังคงเป็นคู่สมรสตามกฎหมายมีสิทธิและหน้าที่ตามกฎหมายทุกประการ ต้องมีความซื่อสัตย์ต่อกัน ให้ความช่วยเหลือ เกื้อกูลกัน และยังได้รับความคุ้มครองด้านที่อยู่อาศัยกล่าวคือยังอยู่ในบ้านเดียวกัน การแยกกันอยู่ดังกล่าวไม่มีผลทางกฎหมาย ยกเว้นด้านภาษี การแยกกันอยู่นี้อาจจะถือเป็นสาเหตหนึ่งของการหย่าขาดก็ได้

La separation de corps. การแยกกันทางกาย ทั้งสองฝ่ายอาจจะยื่นขอแยกกันทางกายแทนการหย่าขาด อันจะทำให้ทรัพย์สินของทั้งสองฝ่ายแบ่งแยกกันทันที ไม่ต้องอาศ้ยอยู่ร่วมกัน ไม่ต้องให้ความช่วยเหลือซึ่งกันและกัน ทั้งสองยังคงเป็นคู่สมรสกันอยู่ แต่แยกกันอยู่ ก่อนที่จะตกลงแยกกันอยู่ทางกายนี้จะต้องแน่ใจในความสามารถที่จะหาเลี้ยงตัว เองได้ ท่านอาจจะร้องขอให้สามีรับผิดชอบค่าเลี้ยงดูเป็นรายเดือนสำหรับตนเองและบุตร ได้

การหย่าขาดตามกฎหมายมีสามประเภทด้วยกันคือ

Le divorce pour cause determine. การหย่าขาดโดยมีมูลเหตุชี้ชัด เป็นการหย่าซึ่งเกิดการทำผิดของคู่สมรสฝ่ายใดฝ่ายหนึ่ง ซึ่งเป็นเหตุร้ายแรงให้อีกฝ่ายหนึ่งยกเป็นข้อกล่าวหาได้ตามกฏหมาย ซึ่งมักจะได้แก่ การมีชู้ การก่อเหตุรุนแรง กระทำการโหดร้ายทารุณ