เรื่องนำบุตรติดตามมาอยู่ด้วย ดิฉันคิดว่า คุณต้องไปติดต่อกับทางการของเมืองหรืออำเภอที่คุณอยู่ และเดินเรื่อง
ขอบุตรติดตามมาอยู่ด้วย ทางการจะแจ้งให้คุณทราบว่า คุณต้องนำเอกสารอะไรมายื่นพร้อม

ถ้าเป็นในประเทศสวิต  
   ๑. จะต้องนำสูติบัตรของบุตร และแปลเป็นภาษาของทางการท้องถิ่นไปยื่นพร้อมคำร้อง
   ๒. ใบปกครองบุตร คือ ปค ๑๔ ในเอกสารนี้จะระบุว่า คุณเป็นผู้มีสิทธิในการปกครองบุตรแต่เพียงผู้เดียว
   ๓. บางครั้ง ถ้าบุตรที่ขอติดตามมาอยู่ด้วย ไม่ใช่เด็กเล็ก และแต่งงานมาหลายปีแล้ว ทางการจะขอเหตุผลด้วยว่า
        เพราะอะไร จึงต้องการบุตรติดตามมาอยู่ด้วย ซึ่งเหตุผลที่แจ้งไป ไม่ควรอ้างเรื่องการศึกษา หรือด้านเศรษฐกิจ
        แต่ควรให้เหตุผลด้านความสัมพันธ์ระหว่างแม่กับลูก คือทางด้านจิตใจของลูก

คุณลองให้สามีคุณไปติดต่อกับหน่วยงาน คือไปสอบถามทางอำเภอที่คุณอยู่ เขาคงได้ข้อมูลหรอกค่ะ
และถ้าคุณไม่แน่ใจว่า เอกสารอะไรที่ทางการเบลเยี่ยมขอจากทางเมืองไทย  ถ้าคุณไม่เข้าใจ คุณเข้ามาที่เว๊บไซด์นี้มาถาม
เจ้าหน้าที่กองการกงสุลคงตอบคุณได้แน่คะ 

คิดว่าคงจะเป็นแนวทางให้คุณได้บ้างนะคะ แต่ที่แน่นอน ผู้เยี่ยมชมจากเบลเยี่ยม หรือคุณบุญธงคงตอบได้ถูกต้องและละเอียดกว่าค่ะ

ขอขอบคุณทุกท่านที่สนใจเข้ามาร่วมให้ความรู้และแบ่งปันประสบการณ์ที่ได้รับ ในต่างแดน นั่นหมายถึงว่า คนไทยอยู่ที่ไหนก็ยังมีความรัก ความผูกพัน และพร้อมที่จะให้ความช่วยเหลือคนไทยด้วยกันไม่ว่าจะทางตรงหรือทางอ้อม อยู่ต่างบ้าน ต่างเมือง ต่างภาษา ต่างวัฒนธรรม ก็ต้องอาศัยความรู้ ความสามารถ และความอดทนเป็นอย่างมากในการปรับตัวให้เข้ากับสภาพความเป็นอยู่ของท้องถิ่น